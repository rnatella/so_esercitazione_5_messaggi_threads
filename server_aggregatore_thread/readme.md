# Server aggregatore con thread

Si realizzi in linguaggio C/C++ un'applicazione basata su **code di
messaggi UNIX** e **thread**, che simuli la lettura di dati da parte di
un sensore, e la distribuzione dei dati a più destinazioni. Un processo
**sensore** dovrà periodicamente (ogni secondo) generare un valore
numerico casuale, tra 0 e 10, e inviarlo tramite una prima coda di
messaggi. Un processo **aggregatore** dovrà ricevere i dati, e inoltrare
una copia a tutti e tre i processi **collettori**, attraverso delle code
di messaggi riservate ad ogni collettore.

Il processo aggregatore dovrà includere 4 thread. Il thread
**scrittore** dovrà prelevare i messaggi dal processo sensore, e
scrivere il valore ricevuto su una variabile condivisa tra i thread. I
thread **lettori** dovranno leggere periodicamente (ogni secondo) il
contenuto della variabile condivisa, e inviarlo ai processi collettori.
Come nello schema generale dei lettori-scrittori, i thread lettori
devono poter **leggere in concorrenza** la variabile condivisa.

Un processo padre dovrà creare gli altri processi attraverso `fork()`.
Il processo sensore dovrà generare 10 messaggi in un ciclo, attendendo 1
secondo tra le iterazioni. Il thread scrittore effettuerà una scrittura
ad ogni messaggio. I thread lettori dovranno leggere la variabile
condivisa per 10 volte in un ciclo, attendendo un secondo tra le
iterazioni, ed inviando altrettanti messaggi ai collettori. A loro
volta, i collettori faranno 10 ricezioni, stampando a video i valori
ricevuti, per poi terminare.

![image](https://github.com/rnatella/esercizi_linux/blob/master/images/ambiente_locale/server_multithread/server_aggregatore_thread.png)

File da completare:
- aggregatore.h
- aggregatore.c
- collettore.c
- sensore.c
- main.c

